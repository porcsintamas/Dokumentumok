# A zsidóság jogfosztásának folyamata és a holokauszt Európában

## 1. Holokauszt

-  A második világháború alatt a zsidóság ellen elkövetett **népirtás** általános elnevezése;
-  a **holokauszt** kifejezés görög eredetű, jelentése: teljesen elégő áldozat;
-  héber nyelven a teljes pusztulás, kiirtás jelentésű **soá** szót használják,

## 2. Antiszemitizmus

-  Gazdasági, **politikai** alapú kirekesztés;
-  a 19. század végén jelent meg, számos országban megnyilvánult, pl. Dreyfus-ügy Franciaországban (1894-95), a tiszaeszlári vérvád Magyarországon (1883-84), a tőrdőféselmélet Németországban (1919), a numerus clausus bevezetése (1920);
-  legszélsőségesebb megnyilvánulása a **nemzetiszocialista** Harmadik Birodalom törekvése a 11 milliós európai zsidóság teljes megsemmisítésére.

## 3. A zsidóság jogfosztása Németországban

### A fajelmélet

-  A **náci párt Hitler** által megalkotott programjának szerves része volt már 1922-ben:
-  a népek a biológiai szelekcióhoz hasonlóan harcban állnak egymással;
-  **genetika**ilag meghatározottak és rangsorolhatók;
-  a legmagasabb rendű faj (**árják** = germánok) feladata az **élettér** megszerzése;
-  a **faj tisztaságá**t meg kell őrizni;
-  a germánok kötelessége, hogy társadalmukból kivessék, leigázzák, elpusztítsák az alsóbb rendű népeket; a zsidókat, cigányokat, szlávokat;
-  Hitler **1933**-as hatalomra jutása lehetővé tette az elmélet megvalósítását.

### A nürnbergi törvények (1935)

Meghatározták, ki tekintendő zsidónak, megfosztották őket **jogaik**tól:

-  elvették **szavazás**i jogukat;
-  nem viselhettek állami hivatalt, korlátozták a **munkalehetőség**eiket;
-  elkobozták **vagyon**ukat;
-  megtiltották az árjákkal való **házasság**ot;
-  **gettó**kba kényszerítették őket (elkülönítésükkel előkészítették a deportálásukat);
-  a megszállt területekről a zsidókat németországi **munkatábor**okba szállították, és rossz ellátás mellett nehéz fizikai munkát végeztettek velük;
-  1941\. szeptemberétől kötelezővé tették a **sárga csillag** viselését (megkönnyítette, hogy a hatóságok ellenőrizzék, elszigeteljék és megalázzák őket);
-  hasonló intézkedések történtek a **megszállt** és a nácikkal **szövetséges országok**ban, pl. Magyarországon, Romániában, Bulgáriában, Lengyelországban, Hollandiában.

## 4. A fajvédő program megvalósítása

A Harmadik Birodalom állami és katonai szerveinek részvételével:

-  a háború előtt **kivándoroltattak** több mint félmillió embert Németországból, a megmenekülésért nagy összegű illetéket fizettettek velük;
-  Lengyelországban **koncentrációs táborok**at hoztak létre, melyek valódi feladata a zsidóság fizikai megsemmisítése volt;
-  a megszállt szovjet területeken különleges **SS-alakulatok** (Einsatzgruppe) feladata volt zsidók, cigányok, ellenállók megölése: több mint egymillió embert tömegsírokba lőttek vagy teherautók rakterébe vezetett kipufogógázzal megmérgeztek;
-  1942-ben a **wannsee-i konferenciá**n a zsidó emberek személytelen és iparszerű elpusztításáról döntöttek:
	-  keleten (Auschwitz, Treblinka, Belsec) **megsemmisítő táborok**at alakítottak ki;
	-  a foglyokat - emberi méltóságukat lerombolva - **marhavagon**okban szállították;
	-  a munkaképeseket nehéz fizikai munkával halálra kínozták;
	-  az öregeket, betegeket, gyerekeket speciálisan kialakított **gázkamrák**ban ciángázzal azonnal megmérgezték, majd **krematórium**okban elégették.

## 5. A holokauszt áldozatai

-  A zsidó áldozatok száma (mértékadó vélemények szerint) 5,8-6 millió fő volt;
-  legalább ugyanennyi cigányt, lengyelt, oroszt, ukránt, vagy hite, világnézete miatt ellenségnek számító embert pusztítottak el.

---

# A zsidóság jogfosztásának folyamata és a holokauszt Magyarországon

## 1. A zsidóság kirekesztésének hagyománya

### Antijudaizmus

-  **Vallási** (nem faji) eredetű kirekesztés: Krisztus megölése miatt hibáztatta a zsidókat;
-  a katolikus egyház a II. vatikáni zsinaton (1962-65) döntött az Isten-gyilkosság vádjának elvetéséről.

### Antiszemitizmus

-  Gazdasági, **politikai** alapú kirekesztés, a 19. század végétől jellemző;
-  válságok idején fölerősödött, javuló gazdasági helyzetben enyhült.

## 2. A zsidóság jogfosztásának folyamata Magyarországon

A dualizmus kori befogadással szemben a Horthy-korszak **keresztény-nemzeti ideológiá**ja antiszemita jellegű volt:

-  az 1920-as **numerus clausus** törvény főleg a zsidókat korlátozta, mert részvételük a felsőoktatásban magasabb volt a népességen belüli arányuknál (1928-ban visszavonták);
-  az **1938**-as, első **zsidótörvény** az **izraelita vallásúak**ra vonatkozott; arányukat az értelmiségi pályákon 20%-ban határozta meg;
-  az **1939**-es, második zsidótörvény **faji alapon** határozta meg a zsidóságot, a szellemi foglalkozású zsidók arányát 6%-ra csökkentette, állami állást pedig nem tölthettek be;
-  az **1941**-es, harmadik zsidótörvény **fajvédő** céllal tiltotta a zsidó-keresztény vegyesházasságot;
-  az 1944. március 19-i **német megszállás** után szisztematikus zsidóüldözés kezdődött:
-  előírták a sárga csillag viselését;
-  a zsidónak minősített emberek vagyonát elkobozták és kiárusították:
-  1944\. április 16-án Kárpátalján állították föl az első gettókat és gyűjtőtáborokat.

## 3. A magyarországi holokauszt

Magyarország német oldalon való belépése a háborúba rontotta a zsidóság helyzetét:

### 1941. július-augusztus

-  A magyar hatóságok **kitoloncolták** a „hontalannak" minősített zsidó családokat a német és magyar csapatok által megszállt Galíciába;
-  **Kamenyec-Podolszkij**ban 13 000 Magyarországról elűzött zsidó ember esett áldozatul az SS mozgó kivégzőosztagainak (Einsatzgruppe);
-  fegyvertelen **munkaszolgálatos**ként több ezer zsidó származású férfi vesztette életét.

### 1944. március 19. után

-  A vidéki zsidó lakosságot **gyűjtőtábor**ba szállították;
-  1944\. május 15-től megkezdődtek a tömeges **deportálás**ok, június végéig mintegy 440 000 embert lezárt marhavagonokban szállítottak **koncentrációs tábor**okba, illetve **haláltábor**okba (főleg **Auschwitz-Birkenau**ba);
-  az Adolf Eichmann által irányított műveletet a magyar közigazgatás és a csendőrség aktív közreműködésével hajtották végre;
-  1944 júniusában lezajlott a budapesti zsidóság **gettó**sítása;
-  elhurcolásukat nemzetközi tiltakozás akadályozta meg.

### 1944. október 15. után

-  A kiugrási kísérlet kudarca után **Szálasi** nyilaskeresztes **diktatúrája** következett;
-  a **nyilasok** felújították a deportálásokat Auschwitzba;
-  mintegy 50 ezer budapesti és munkaszolgálatos zsidót gyalogmenetben hajtottak Németországba.

### 1944 végétől

-  A deportálás Budapest bekerítése miatt lehetetlenné vált;
-  fegyveres nyilas csoportok több ezer embert a **Dunába lőttek**, pl. **Richter Gedeon**t.

## 4. Tiltakozás, embermentés

-  Nemzetközi tiltakozás hatására (pl. V. Gusztáv svéd király, XII. Piusz pápa) Horthy Miklós 1944 nyarán leállíttatta a deportálásokat;
-  civilek, egyházi emberek, külföldi diplomaták vettek részt az **embermentés**ben: pl. **Raoul Wallenberg**, Carl Lutz, Angelo Rotta, Giorgio Perlasca, **Salkaházi Sára**, Slachta Margit, Sztehlo Gábor.

## 5. Áldozatok

A visszacsatolt területeket is beleszámítva kb. **600 ezer ember**:

-  többségük a vidéki zsidóságból került ki;
-  a 200 ezer fős budapesti zsidóságnak mintegy fele menekült meg;
-  a **népirtás** a **romák** ellen is irányult: a magyarországi áldozatokat ötezer főre becsülik.
